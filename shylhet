ঢাকায় ধানমন্ডি ৩২ নম্বরে ছাত্র-জনতার হামলা ও ভাঙচুরের খবরে সিলেটের রাস্তায় নেমে পড়েছিল ছাত্র-জনতা। উত্তপ্ত হয়ে উঠে সিলেটের রাজপথ। সময় ঘনিয়ে আসার সাথে সাথে চারদিকে থেকে মিছিলে মিছিলে মুখরিত হয়ে উঠে সিলেটের শহর। বিক্ষুব্ধ হয়ে উঠেন হাজারো ছাত্র-জনতা। 

ঐতিহাসিক কীন ব্রিজের সামনে জড়ো হয়ে বুলডেজার নিয়ে মিছিল বের করেন তারা। এসময় আন্দোলনকারিরা ফ্যাসিবাদের আস্তানা ভেঙ্গে দাও, গুঁড়িয়ে দাও’, ‘ফ্যাসিবাদের আস্তানা বাংলাদেশে হবে না’ বলে মিছিলটি  বৈষম্যবিরোধী ছাত্র-জনতার আন্দোলনকারিরা বিরাট মিছিল নিয়ে সিলেট জেলা প্রশাসকের কার্যালয়ের সামনে স্থাপিত শেখ মুজিবের ম্যুরালের অবশিষ্টাংশ ভেঙ্গে চুরমার করে দেয়। এসম আন্দোলনকারিদের সাথে শতশত উৎসুক জনতা ম্যুরাল ভাঙচুরে অংশগ্রহণ করতে দেখা যায়।
